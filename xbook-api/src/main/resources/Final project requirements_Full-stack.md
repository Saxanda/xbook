## Фінальний проект Full-stack

#### Мета
Фінальний проєкт передбачає створення програми з використанням усіх знань, які ви отримали під час курсу. Результатом стане адаптивна вебпрограма, розгорнута на AWS.

#### Командна робота
Ви будете поділені на групи по 6-8 осіб.

#### Графік
- xxx – поділ студентів на групи. Кожній групі надається ментор та дошка Trello. Вступне заняття.
- xxx - перші повноцінні збори команди, планування першого спринту, оцінка завдань.
- xxx – командна робота, спринти, стенд-ап зустрічі, робота над проектом.
- xxx - завершення проєкту, внутрішня презентація для представників Dan.IT, фінальні виправлення.
- xxx – презентація проєкту членам наглядової ради.
- 
#### Створення та налаштування проєкту
- один із членів команди створює новий публічний репозиторій на GitHub для фінального проєкту; ви можете вибрати будь-яку відповідну назву для репозиторію.
- Додайте членів вашої команди та всіх менторів з доступом розробника до репозиторію.
- Необхідно заборонити комміти безпосередньо у гілку master, для всіх учасників команди вона має бути доступна лише для читання. Керівництво знаходиться тут: https://dan-it.gitlab.io/fs-book/final-project/setup.html
- Під'єднайте усі CI інструменти в налаштуваннях репозиторію GitHub (див. розділ “Особливості робочого процесу”)

#### Робочий процес
- Усі процеси, пов'язані з командною роботою у рамках проєкту, будуть показані на дошці Trello. Вам буде надано дошку для вашої групи.
- Командна робота має бути організована з використанням методологій Agile/Scrum. Ментор вашої групи буде керівником проєкту.
- Один зі студентів (учасник групи) буде Scrum майстром. Завдання скрам-майстра – стежити, щоб усі необхідні процеси виконувались ефективно. Спробувати себе в ролі скрам-майстер буде дуже значним плюсом для будь-якого учасника команди (про це можна буде написати в резюме і розповідати на співбесіді), і для цього не потрібні технічні знання.
- Вся робота вестиметься спринтами. Тривалість одного спринту – 1 тиждень.
- Ваша команда матиме регулярні стенд-ап зустрічі, оцінку завдань, планування спринту. Конкретні дати та інтервали між зустрічами мають бути визначені командою.
- Бажано продовжувати зустрічатися у ваш стандартний навчальний час (понеділок/середа/субота) самостійно або з ментором для командної роботи над проектом, обговорення поточних питань та вирішення проблем. Так робота просуватиметься набагато швидше.

#### Технології
- Бек-енд частина програми має бути запущена з використанням Spring Boot.
- Шар DAO/Repository має бути реалізований з використанням Spring Data.
- Ви повинні використовувати MySQL або PostgreSQL як базу даних.
- База даних повинна бути віддаленою та розміщуватись у хмарі – використовуйте AWS EC2.
- Використовуйте H2 для локальної розробки (конфігурація середовища оточення має бути виконана за допомогою профілів Spring).
- Фронт-енд програми повинен бути написаний за допомогою React.js.
- Необхідно використовувати React Router v4 для маршрутизації на фронт-енді (кожна з імплементацій – BrowserRouter або HashRouter – може бути обрана командою).
- Ви повинні використовувати Redux для зберігання локальних даних на фронт-енді. При цьому всі дії мають бути асинхронними (за допомогою middleware redux-thunk).
- Ваш вебдодаток має бути адаптивним та працювати на всіх пристроях, у тому числі на мобільних телефонах.
- Ви можете використовувати SASS (синтаксис SCSS) для написання стилів CSS у вашому додатку або Bootstrap / будь-які інші CSS фреймворки.
- Використання BEM для іменування класів не обов'язково, але рекомендується.
- Ви можете використовувати Lombok плагін для спрощення коду на бекенді.

#### Особливості робочого процесу
Кожен учасник команди працюватиме над певним функціоналом у своїй гілці. Комміти безпосередньо у гілку master заборонені.

Кроки, які потрібно виконати, коли ви починаєте роботу над новим функціоналом:
1. Перейдіть у гілку master та звантажте всі останні зміни.
2. Створіть нову гілку на основі master.
3. Напишіть код, закомітьте і залийте його на віддалений репозиторій (commit and push).
4. Покрийте код тестами.
5. Створіть Pull Request GitHub. Посібник зі створення пулл-реквестів знаходиться тут: https://dan-it.gitlab.io/fs-book/final-project/pull_request.html
6. Повторюйте кроки 3 і 4, доки ваше завдання не буде виконано.
7. Надішліть Pull Request на перевірку вашим колегам (необхідно зробити зміну на дошці Trello).
8. Два учасники команди тестують ваш Pull Request, роблять Code review і залишають свої коментарі, якщо є зауваження до якості коду.
9. Ви виправляєте помилки, зазначені в коментарях до Pull Request, і повторюєте крок 7, доки всі помилки не будуть виправлені.
10. Два учасники команди затверджують ваш Pull Request.
11. Pull Request готовий і може бути змерджен у гілку master (за умови, що всі автоматичні перевірки успішно пройшли, див. нижче).

Перед мерджем у гілку master кожен Pull Request повинен пройти автоматичну процедуру CI із низкою обов'язкових перевірок. Це має бути виконано з використанням наступних технологій/інструментів:

1. Junit, Mockito – юніт тести для кожного шару вашої програми. При тестуванні певного шару програми замість об'єктів інших шарів треба використовувати Mock. Додавання інтеграційних тестів буде плюсом.
2. Checkstyle – перевірка стилістики коду Java, відповідність вимогам конвенції щодо стилістики коду. Посібник із підключення тут: https://dan-it.gitlab.io/fs-book/final-project/checkstyle.html
3. SonarQube – аналіз коду та виявлення проблемних місць. Дає поради щодо того, як слід усувати проблеми. Посібник із підключення тут: https://dan-it.gitlab.io/fs-book/final-project/sonar_qube.html
4. Coveralls - перевіряє покриття коду тестами, видає помилку, якщо охоплення тестами падає нижче за потрібний мінімум. Посібник із підключення тут: https://dan-it.gitlab.io/fs-book/final-project/coveralls.html
5. ESLint – перевірка стилістики коду Javascript, відповідності вимогам конвенції щодо стилістики коду. Посібник із підключення тут: https://dan-it.gitlab.io/fs-book/final-project/eslint.html
6. Stylelint – перевірка правильності коду SCSS та стилістики коду, перевірка порядку написання властивостей SCSS. Посібник із підключення тут: https://dan-it.gitlab.io/fs-book/final-project/stylelint.html
7. Travis CI – Платформа Continuous Integration (CI), яка дозволяє кожному Pull Request запустити автоматичну процедуру перевірки з допомогою необхідних інструментів. Може запускати складання Maven (включаючи запуск всіх юніт тестів та перевірку Checkstyle), аналіз SonarQube, збір та відправлення даних щодо покриття коду тестами в Coveralls, запуск складання модуля front-end разом із перевірками ESLint та Stylelint. Пізніше буде використовуватися для автоматичного розгортання останньої версії програми AWS. Посібники з підключення та використання тут:
   - https://dan-it.gitlab.io/fs-book/final-project/travis_ci.html
   - https://dan-it.gitlab.io/fs-book/final-project/travis_test_front.html
   - https://dan-it.gitlab.io/fs-book/final-project/travis_encrypt.html

#### Зміст програми
Пропоновані теми для фінального проєкту та технічне завдання кожної з них будуть надані в окремому документі.

Успіхів!
